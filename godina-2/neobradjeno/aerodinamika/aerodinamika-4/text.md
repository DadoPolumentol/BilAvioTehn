Механика лета проучава перфомансе летелице у разним случајевима. 
Ако се правац лета не мења током одређеног времена, лет је праволинијски, док у супротном случају говоримо о криволинијском лету.
Ако се авион креће праволинијски, константном брзином, онда кажемо да је лет устаљен, односно стационаран.

У случају авиона малих и средњих брзина, промена масе услед потрошње горива је релативно мала, па је прорачун перформанси кроз стационарне режиме лета сасвим довољан да покаже њихове летне способности, што није случај код веома брзих авиона. Перформансе авиона се могу утврдити анализом сила које делују на авион у различитим случајевима лета. При томе треба нагласити да су перформансе авиона са клипном или турбоелисном погонском групом у највећој мери одређене потребном и расположивом снагом, док се прорачун перформанси авиона са млазном погонском групом заснива на потребном и расположивом потиску.

Пример авиона малих и средњих брзина је Cessna 172 Skyhawk

Пример веома брзих авиона је F16

У стационарном хоризонталном лету на авион утичу сила тежине G, аеродинамичке силе узгона Rz и отпора Rx, као и вучна сила мотора T. Да бисмо поједноставили задатак, сматраћемо да све наведене силе делују у тежишту авиона.
Slika5 iz prez1

Из једначина равнотеже сила следи: T=R_x ; G=R_z
Ако знамо да је: R_z=c_z*\frac{ρ*v^2}{2}*S
, можемо писати: c_z*\frac{ρ*v^2}{2}*S=m*g
и коначно за брзину хоризонталног лета: v=\sqrt{\frac{2*m*g}{c_z*ρ*S}}
Slika6 iz prez1

Важна карактеристика сваког авиона је његова минимална брзина, при којој је лет и даље могућ без драстичног губитка висине.
v_min=\sqrt{\frac{2*m*g}{c_z\ max*ρ*S}}
Видимо да ће брзина при хоризонталном лету бити минимална, ако је површина крила велика. 
Такође, што већи коефицијент узгона (близу α_kr ), обезбеђује v_min.
Количник \frac{m*g}{S}=\frac{G}{S} назива се специфично оптерећење крила.
Ако поделимо основне једначине хоризонталног лета: T=R_x ; G=R_z
добијамо: \frac{T}{G}=\frac{R_x}{R_z}
\frac{T}{G}=\frac{C_x*\frac{ρ*v^2}{2}}{C_z*\frac{ρ*v^2}{2}}=\frac{C_x}{C_z}
Дакле, имамо: \frac{T}{G}=\frac{C_x}{C_z} или T=G*\frac{C_x}{C_z}
Долазимо до закључка да потребна снага (KW) за клипне моторе, или потисак (KN) за млазне моторе, директно зависи од тежине авиона. За веће авионе потребна је већа снага, а за мање авионе потребна је мања снага.
T_p=G*\frac{C_x}{C_z} ако овај израз мало трансформишемо, онда је T_p=G*\frac{1}{\frac{C_z}{C_x}} видимо да у имениоцу имамо финесу авиона.
Можемо закључити да је при максималној финеси, вредност потребног потиска најмања: T_p_min=m*g*\frac{1}{(\frac{C_z}{C_x})_max}

Расположив потисак (снага) одређен је карактеристикама погонске групе и у зависности је од брзине и висине лета. То су дакле, познате величине.
Потребан потисак при устаљеном хоризонталном лету је одређен изразом: T_p=m*g*\frac{C_x}{C_z}
Дијаграм зависности потребног и расположивог потиска се назива Penaud (Пено) дијаграм.
Slika7 iz prez1

Slika8 iz prez1
Са слике се види да максималној брзини (km/h) одговара пресечна тачка расположивог и потребног потиска. Дакле, ту је потребан потисак једнак расположивом. За све остале брзине испод максималне, постоји резерва или вишак потиска ∆T. 
Вишак потиска ∆T се може употребити за пењање авиона или на убрзање, све до v_max. 

Отпор је сила којом се околна средина супротставља кретању неког тела. Равна плоча постављена под правим углом у односу на правац струјања има највећи чеони отпор.
Лопта има много мањи отпор, а најбоља опција је облик капи кише, јер управо тај облик ствара и до 25 пута мањи отпор него равна плоча. Ово је било пресудно при профилисању крила, трупа, репних површина, елиса....разних ваздухоплова.

У устаљеном лету, када се брзина авиона не мења, вучна сила је у равнотежи са силом отпора. T=R_x
Slika3 iz prez2
Подсетимо се да важи : R_x=C_x*\frac{ρ*v^2}{2}*S
, где је S површина крила пројектована на хоризонталну раван.
Slika4 iz prez2

Још један важан параметар везан за површину S је виткост крила : λ=\frac{b^2}{S} , где је b размак крила.
Slika5 iz prez2
Птице имају способност да мењају облик крила, а тиме и његову виткост. Птице које лете на велике удаљености обично имају висока витка крила (велики распон), док орао има ниску виткост, зарад веће маневарске способности.

Авион којим је совјетски пилот Чкалов извео први лет изнад Северног пола имао је виткост крила 25.
Виткост крила већине авиона је обично од 5 до 12, код једрилица износи 18 до 24, а за ловце нпр. брзине око два Маха износи само 2.
Виткост крила је веома важна, јер директно утиче на индуковани отпор који се јавља на крајевима крила.

Крило је главна узгонска површина, али ствара и отпор.
Научили смо да при опструјавању ваздуха око крила постоји разлика притиска на доњаци и горњаци. Ови притисци теже да се изједначе, па маса ваздуха испод крила почиње да се креће ка горњој површини крила.
Slika7 iz prez2
Једини могући пут ваздушне масе је дуж размаха крила. Тада се на крајевима крила ствара (индукује) додатно вртложење. Последица је индуковани отпор.

При лету на већим брзинама вредност индукованог отпора не прелази 10% укупног отпора авиона, али на мањим брзинама ( полетање, слетање, пењање) та вредност иде на преко 50% .
Slika8 iz prez2
Slika9 iz prez2

Коефицијент индукованог отпора крила се рачуна по обрасцу: C_xi=\frac{Cz^2}{pi*λ}
Ако знамо да је : λ=\frac{b^2}{S} анализом долазимо до закључка да је индуковани отпор крила један нули, ако је крило бесконачног размаха и када је узгон једнак нули.
У пракси се индуковани отпор смањује повећањем виткости крила, витоперењем крила (када се мењају нападни углови локалних аеропрофила од корена ка крају крила), постављањем граничних плоча или резервоара за гориво на крајеве крила.
Slika 10 iz prez2

Ако знамо коефицијент индукованог отпора за елиптично крило: C_xi=\frac{Cz^2}{pi*λ}
онда можемо израчунати приближно и укупан отпор крила авиона : C_x=C_x0+\frac{Cz^2}{pi*λ}
Дакле, укупан отпор крила авиона је збир отпора основног аеропрофила C_x0 и индукованог отпора.
Аеропрофил, као и цело крило може имати различите положаје, који су дефинисани нападним углом α. 
Експериментима је утврђено да крива отпора аеропрофила, као и крила, има облик параболе.

Slika12 iz prez2
Дијаграм представља зависност отпора од нападног угла α
Са дијаграма се види да коефицијент отпора најпре пада са порастом нападног угла α, достиже минимум у области α ≈ 4°, а затим почиње да расте, и то најпре постепено, а затим интензивније, што је резултат прво локалног, а затим и отцепљења струје са већег дела површине крила.

Slika13 iz prez2
Количник \frac{C_z}{C_x} се назива финеса крила.
То је број који показује колико је пута узгон већи од чеоног отпора, при неком изабраном нападном углу.

Уколико, почевши од нападног угла нултог узгона, повећавамо нападни угао крила, финеса ће расти све док не достигне своју максималну вредност. Овај нападни угао био би нападни угао најбоље финесе.
Али ако и даље тврдоглаво настављамо да повећавамо нападни угао крила, његова финеса поново почиње да се смањује све до критичног нападног угла.
После тога зна се шта следи: распад система, тј. слом узгона.У пракси је финеса крила веома користан број, који показује колико дужинских километара је у стању да прелети одређено крило пре но што удари о земљу (долет), ако га пустимо са висине од једног километра.
Slika14 iz prez2

Одређивање отпора авиона и његово смањење на подношљиву вредност је један од најважнијих задатака у аеродинамици. Ово је важно и код аутомобила, возова и других превозних средстава, тако да су аеродинамичари ангажовани у широкој области производње.
У авионској индустрији је процена отпора летелице од највеће важности приликом пројектовања, јер веома утиче на перфомансе.

Slika15 iz prez2

Полара авиона има сличан облик, али је транслаторно померена удесно за вредност допунских отпора. Ти допунски опори су: отпор трупа, отпор репних површина, отпор погонске групе, итд. Коначно можемо писати за коефицијент укупног отпора авиона C_x=C_x^{krilo} + \sum C_x^{dopunsko}
Допунски (штетни) отпори умањују финесу авиона. На дијаграму се то и примећује, јер и тангента на криву у тачки најбоље финесе авиона нема исти нагиб у односу на хоризонталну осу.
Финеса крила, као и авиона је најбоља при нападном углу α≈6^∘, што значи да се под овим углом добије највише узгона за најмању количину отпора.
