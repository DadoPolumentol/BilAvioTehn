Био је ред на њега, на Јанка. Он је овако причао.Кад сам се вратио "озго" у Србију, добио сам место у министарству и живео сам с мајком од моје платеи њене мале уштеђевине. Живели смо лепо и задовољно! Особито је моја мајка била задовољна што јојнисам довео "из Париза как'у Швабицу", па да "не уме с њоме ни говорити".И ја сам био задовољан што сам нежењен. И мада је мајка почесто навијала да јој доведем "одмену",ништа ме није вукло пред олтар. Није да сам ја из принципа желео остати нежењен, него - не знам ни ја!Напротив! Ја сам сасвим делио назоре моје матере: "све са светом и кад је чему време", али сам све тоипак остављао времену и случају. Случају? - Јест! Ја "болујем од случаја", па сам ваљда мало ифаталист!Дакле, тако смо ми живели - добро! А и како друкчије могу живети мати и син? Он је њој увек, увекдобар. Она ме је још непрестано суботом мила, давала ми савете, пришивала дугмета на кошуљу,опирала се по којој жељи и трудила се да одржи свој ауторитет; али кад сам ја већ нешто учинио, кад јенешто било свршено, онда је било увек и - добро! И ако бих се ја сам за нешто учињено кајао и кињио,она ме је сама разговарала и доказивала да је баш тако добро како сам урадио. Добро и онда кад ме је,дан пре тога, свом својом речитошћу од тога одвраћала.Боже мој, како су биле велике наше матере! Оне су имале праосновне, чврсте, просте принципе који суисписани у сваком буквару; а држале су их високо, с поуздањем и мало кокетним поносом, као витезсвога доброг сокола. Није било никака питања ни задатка живота, ма како он био тежак, а да га онеодмах лако и просто не реше. Над апсолутним тешкоћама уздизале су се својим високим и истинскимрелигиозним осећањем.Моја се мати мало и слабо кад шалила. По једанпут у години дана ја бих јој легао главом у крило. Тадаби ме она чешкала по глави и говорила као малом детету: "Куждраво моје, ти слушаш маму!", али као дасе одмах и застидела тога, јер би увек додавала: "Тако сам те увек мазила кад си био мали!"Неких пута после вечере ја запалим цигару и кажем: "Мамо, седи ти! Идем ја мало у кафану, чека меЈоца доктор!"- Седи, богати, да се мало разговарамо. Жељна сам те. Хоћу том твом Јоци да кажем..., хоћу да мукажем..., треба ви, брате, обојица да се жените!Мене као стид:- Е, богати, мамо; Боже, здравља! Док будем имао већу плату!- Доста је, хвала Богу, паметноме. Кад, ако Бог да, будеш имао деце, стићи ће и боља плата.Ја се још више стидим, али се куражим:- Е, дабогме, а чиме ћу хранити децу?- Бог с тобом, не говори тако! А чиме други свет своју децу храни?- Јесте, али ако ја узмем сироту? Моја мати се успрси на столици, уозбиљи се и свечано ме гледа:

- Бог с тобом! Нека је она срећна и ваљана, па куд ћеш већег богатства?Ја се сасвим ослободим:- Ама, богати, теби би било свеједно баш ако бих се ја оженио и без новаца?- Бог с тобом, шта говориш којешта? Нека је само теби драга и нека је честита. - Тако ми Бога! Она се иначе никад није клела Богом, а и мене је псовала што сам био уобичајио уз реч "богами!"Ни иначе није она марила за какве свечане изјаве. Али је увек, кад год је говор о мојој женидби, узималатако неки значајан, тајанствен и свечан израз, као да је говорила о томе где су јој ствари и како да јеобуку кад умре. Због тога ме је нешто копкало да поведем разговор, само да је видим у таквомрасположењу и да чујем да и она рекне: "богами!"После тога ја још седим и не дижем се од стола. Палим још једну и још једну цигару; а она ми прича.Прича се увек морала свршити "моралом" који она уосталом не интерпретише и не гура ми га под нос.Није бар никад рекла нешто налик на "ова басна учи", али је зато ипак волела да снажнија места истакнеи понавља. - Волела је, на пример, да прича како арханђел није послушао Бога, те узео душу некесамохране бабе, а поштедео мајку ситне деце. Тада га Бог шаље, те му "са дна мора" доноси и разбијакамен, и унутра су два жива црва. - А ко се за њих стара? - пита Бог. - Ти, Господе! - одговара арханђел.- Ту се цакле очи моје матере. Она, као врстан, поштен, одушевљен адвокат, дигнутим, звонким гласоми испруженим кажипрстом понавља тежину "морал" приповетке:- Чујеш - каже, - ко се стара за ова два црва? - а арханђел се узврдао, поцрвенео, гледа преда се: - Ти,Господе! Ко него ти?Обично после таквих приповедака ја сам њој давао Касију царицу или Доситејеве Басне, па сам ипакишао у кафану да се нађем с Јоцом доктором. На женидбу, наравно, нисам ни мислио, а о арханђелу сами израније имао тврдо уверење да је он од те његове афере сама слепа послушност.Волео сам јако мога друга Јоцу доктора. С њиме сам провео детињство и мислио с њиме лећи и начамову даску. Често сам једва чекао да га нађем, па сам после пристајао и да га пратим чак и по његовимвизитама и да га чекам и пред туђим вратима. Дао сам се малтретисати и његовим латинским речима иреченицама. Шта ћу? Волео сам га, па сам све подносио!Једно послеподне ја сам, као и обично, шетао с њиме. Он ме доведе у болницу где ја обично седим уњеговој "канцеларији" док он не обиђе и не види има ли што ново. Тога дана се он преко обичајазадржа, а ја из дуга времена изиђем и станем шетати дугачким ходником. Не знам зашто, али никаднисам смео завирити у собе где су болесници. Тако ми се чинило да је тамо нешто тешко, тамно,мистериозно! Гатке из детињства: о доктору који убија здрава човека само да види како је могаооздравити од некакве тешке болести; и о другом доктору који се дао исецкати на парчета па закопати уђубре, и кога су после нашли здравог и читавог, али, стога што су га прерано откопали, био је тек каомало, новорођено дете; приче: о рађању са сабљом на руци, о "лековима од смрти", о оживљавањуумрлих и о сахрањивању живих, о гујама у срцу и - сто којекаквих будалаштина: све се то потенциралоу једну моћну гужву и клупче, и тако ми се чинило да би се то све почели снурати и одмотавати чим бихступио ногом у собу где су болесници.Баш сам ја, шетајући по ходнику, почео о томе размишљати и падати у неки сан из раног детињства, аЈоца у тај пар изиђе из једне собе и, видевши ме у ходнику, ухвати ме испод руке:- Хајде, море, уђи слободно! Неће те нико ујести!

- Знам да неће!Момак који га је пратио отвори једна врата. Мене би стид.- Изволи! - рече Јоца.- Хајде ти напред!Он уђе. Уђох и ја. За нама његов асистент, па онај момак.Затворише врата.Видео сам једну велику, светлу, високу, чисту собу. С обе стране кревети с белом простирком. Крајкревета мали сточић с чашама, пљуваоницама, медицинама и понудама. Момци, у дугачким и белимкецељама и меким ципелама, лако ступају по поду и пажљиво гледају у Јоцу. - У соби је било с обестране - не знам колико - кревета. Два или три била су празна, у другима су лежали болесници. Неко јеод њих био покривен и преко главе, неко је повисоко лешкарио, неко седео. Чини ми се да су подједнакообучени али нисам видео како, само сам опазио велико коштано дугме под грлом у онога бледогмладића у углу што држи пљуваоницу под носом и што му је спреда на два места крвава кошуља. Знамда је у соби била тишина. Сви су пажљиво гледали у Јоцу и одговарали му махом кратко, али не знамшта. Још ми се учинило да су га с поштовањем и поверењем пратили од кревета до кревета.Па добро! Па шта је то, врага, што ми је тако страшно насело на груди? Та овима је људима добро! Онису у чистом, једу добро, услужени су, имају ваљаног лекара! Па онда, ето, ја сам ту, ја све то гледам.Није могућно да су то оне будаласте приче из детињства што ми и сад матором не дају дисати! Нијемогућно тим пре што је основ мистериозности у лекару, а лекар је овде Јоца, мој Јоца. Није то, дакле,оно од чега је мени тако тешко. А ипак ми је, и опет ми је тешко!Ја сам с неком тугом и плашњом гледао избелела лица и њихове изразе. Нисам чуо ништа шта је Јоцаговорио с њима. Нисам ни осетио како сам се вукао за њим из собе у собу. У мени је било свенеодређено, тужно, влажно, мекано, као она цицвара што је болничар скиде једном с образа.Ајаох! Страшне слике!Уђосмо у једну малу собу. Била су само два кревета. Један празан, а на другом један човек. Он је седеолицем окренут нама и гледао је у нас. Ох, Боже, какав је то поглед?!Он гледа у нас; видело се да гледа у нас, али му поглед беше упрт за читав педаљ поврх нас. И што му семи више приближавасмо, поглед се све више ближио тавану.А лице! На њему је било нешто тужно, па - не умем вам друкчије описати - па весело! Поверљиво,благо, куражно, па десператно. А све скупа страшно, нејасно и укочено.И на моме другу Јоци видео се један тежак утисак. Он приђе с пуно озбиљности и љубави болеснику ипружи му руку.- Како си, брат-Ђоко?Болесник докопа срдачно пружену руку обема рукама, поклони се онако седећи на кревету тако дубококао да је хтео пољубити у руку лекара, па гледајући преко главе моме другу одговори гласом у коме самчуо поверење, десператну наду, слепу преданост...

- Добро ће бог дати!Страховита и безутешна мисао сену ми кроз главу. Та ово је слепац!- А? - упитах ја очима Јоцу.Он ми руком показа таблу више главе болесникове. На табли је стајало латинским речима, а по момепреводу: "Сушење очњег живца". - Еда што осећаш боље? - рече Јоца гласом који је требало да показује индиферентност и поуздање, а укоме сам ја ипак чуо усиљавање за тешење.- Боље, хвала Богу! - рече болесник. - Баш осећам кад ме господин помоћник удари на ону телеграфскумашину да ми вади ватру, а да ми раде нерви!Ја дирнем Јоцу за рукав и млатајући рукама и преврћући очима покушах да га упитам: "Зар баш неманикаке наде?"Јоца, познатим маневром, запевши нокат од палца за секутић и одапевши, даде ми знати: "Хич!".Неки ме хладни зној обузе. Ја побегох из собе и седох на једну клупу у ходнику. Кроз отворен прозорпиркаше с оне липе сладак, миришљав дах.- Не! - рекох ја. - Већи је онај горе и од мога друга Јоце! Он ће дати ономе.Тад чух из једне собе загушљив и болан узвик:- Јаој, моја мајко!Ах! И књига живота поче ми се отварати.То ли је оно што ми тако притискује груди кад видим ове људе! Они имају, истина, све и сва, па ипакони немају ништа! Они немају свога болећега, немају... мајке!Али онај, онај човек! Ко је тај човек? Шта ме то толико вуче њему? Шта је то тако силно и страшно, паипак тако неодољиво слатко у њему? Је ли то победа, јад, невоља, чемер, и то ме вуче њему, а ипак метера из његове собе; Зар ја нисам видео стотину слепаца, па ме ипак ниједан није потресао више од коггроша!Јао, та ја њега познајем! То је..., чекај, молим те!...То је!... Не, не! Откуд бих га познавао? Не може бити!Јоца изиђе и узе ме испод руке.Он преко рамена нареди још нешто помоћнику, називљујући болеснике познатим начином: "Број тај итај."- А он? - рекох ја. 

Јоца ми погледа у очи:- Број 17? Њему, брате, ми чинимо само оно што је у нас реч "утехе ради". То јест, заваравамо га да неостане без оне једине животворне и божанске медицине, без наде!Ућутасмо.Али ја њега ипак познајем! Или га, ваљда, познајем по оним мојим величанственим молитвама кад ми јебило дванаест година; или по оном погледу коме недостаје цео свет; или по она два црва у камену са днамора; или по Шекспиру; или..., тек ја њега познајем!... Али није, забога, не познајем га!Чим изиђосмо из болнице, сретосмо нашег друга Мишу на фијакеру. Он стаде, потрпа и нас у кола иодвуче на Саву, где смо се поштено искупали.Купање оживи човека и опет га њиха и успављује.Ја сам с мамом слатко вечерао. У неком полусаном, галичљивом и слатком расположењу слушао сампосле вечере њене тихе приче о "катанама", о владици што је у самоубилачкој намери скочио с горњегката кроз прозор и остао мртав на месту, о Ђорђу што је радио с мојим оцем, о мом стрицу који серазболео и умро чим је на стару кућу назидао горњи кат и још о многоме којечему.Малопре окупан, крај чаше вина, кроз дим од дувана, љушкан њезиним слатким причањем - гледао самје и мислио. Много сам мислио, много. И много сам хтео да кажем, и казао бих много да ме није, незнам зашто, стид. Да сам могао, да сам смео, ја бих јој казао..., казао бих јој: слатка моја мајка!Ух, а они у болници! Па онај што виче: "Јао, моја мајко!" Па онај!Без трага све! Није ни моје срце бачванска равница. Баш нећу више никако о томе да мислим!- Је ли, мамо, како се носио онај златан пушћул што га ти још чуваш у ормару?Онда ми је она причала о својој свадби. Ах, како је она то умела да прича! Сасвим, сасвим друкчије негоГустав Дроз[1]!И тако полако претурисмо десет сати.- Спава ли ти се, дете?- Богами ми се спава, мамо. Купао сам се!- Па хајде да лежемо! Легосмо.- Нека, - каже мама - ја ћу угасити свећу. Знала је да ја то волим. Је ли то моје подмлађивање, спомен надавно прохујало детињство, али мени је тако мило кад ја склопим очи, предајем се покоју, отпуштамстражу и опет знам да мајчино уво слуша сваки мој дах, да свећа још гори, да њено срце шиљбочи.Осећам како ми се тресе ресица, како таласи пљускају, али је вода врућа и црна као мастило. И Мојсилоилиџар цеди лимун и струже со с кифле у базен. Бућ! Одох под воду! Јаој, ала ме нешто гуши!... Удавихсе!... Јао! - Нешто ме хладно дохвати за перчин и извуче. Јаој, оне очи!

- Лези лепо, сине, нешто ружно сањаш, па јаучеш! Хвала Богу! Али какав је то сан? Сад сам будан, а?Али као да ме неко нечим што звечи а не боли лупи по глави. Ја скочих и исправих се у кревету:- Мамо!- Шта, брате?- Видео сам онога..., онога..., како се зове?... онога чича..., чича-Ђорђа! Јест, чича-Ђорђа. Знаш онога! Јасам био мали. Онога што је радио с татом! Знаш? Сад и моја мати скочи из кревета:- Ђорђа Радојловића?- Њега!Сад се морамо вратити натраг. Натраг са мном за читавих мојих двадесет година! Ја ћу испричати својасећања о чича Ђорђу и све оно што ми је мати причала о њему, о Ђорђу Радојловићу. Не бригајте! Ја ћусе трудити да будем кратак, тако кратак како само може бити кратак човек који долази код сарафа да заједну монету узме другу која му у онај час треба.Те ноћи ја сам с мајком провео у кревету седећи, и ово је укратко моје сећање и - наш разговор.Пре двадесет година био је мој отац трговац на гласу и радио је ортачки с Ђорђем Радојловићем. Незнам колико су година били ортаци, али у то доба, пре двадесет година, појави се код нас ватра измагазе! Ја нећу да се упуштам у све у оно доба могућне комбинације "откуд ватра!" Нећу да описујемкако је мој отац тада пуцао из џефердара на калфа Јешу, и како је тај Јеврем био бамбадава три месеца ухапсу, нећу да..., али не! Нећу баш ништа! Дакле, ватра се брзо опазила у магази. Одатле она дохватичардак са шишарком, шупу с ветрењачама и с ракијом, па дућан с целим еспапом, и од куће остадошесамо наше две собе. Тада - али с муком и болом се сећам ових тешких успомена - тада мога оца здрпиједна ужасна грозница. Он паде у кревет, залепи негде везикатор и - умре! А Ђорђе, како мама вели, нимање ни више, него поче код другога радити. Шта је са мном и с мојом мајком било, - то је друга ствар!Али шта је с Ђорђем који сад у овај пар гледа у таван кад хоће да вас "прогута погледом", шта је с њимбило? То зна унеколико само моја мати.Он, каже мама, после те наше несреће био је прво ушинуо леђа, вукући ону ноћ воду, па је сутраданпогурен дошао нашој кући и - смејао се! Каже: "Виде ли ти, сека-Соко, нашу лимунацију!" Па онда јепочео, каже мама, ситно, ситно да се смеје, док му нису удариле сузе и док није почео сасвим грцати.Онда је испод пазуха извадио један читав сомун и дао га мени. 

Сасвим се лепо сећам тога сомуна ионога везикатора што су га залепили тати. Бадава! Ја сам видео престрављено и исплакано лице мојемајке, с тајанственим осећањем слушао реч "везикатор", мирисао паљевину и чађ, али ипак онај хлебацшто га донесе чича-Ђорђе необично ме је слатко голицао; и залогаји од њега тако су одсудно брисалисве моје интензивне утиске, као четка с кречом оне за нас пуне значаја речи и слике што смо их миугљеном писали по зиду од школе.Често је, каже ми мати, доносио чича-Ђорђе сомун испод мишке и куповао нам дрва, све док, опетњеговим настојањем, не би покупљена вересија и "ми" се разортачисмо, па ја с мајком дођох тетки уБеоград и пођох даље у школу, а он оста у Н.Од то доба и мајка је морала распитивати за њега, и ево свега што се о њему знало:
Ђорђе је тада почео парчетарити, али кад се покупи вересија, он поче за се радити. Жена му умре, и оноста с једним женским дететом сам у свету. Тада он узе своју удову сестру у кућу и пуних седамнаестгодина, не скидајући ни дан ни ноћ с колена закачке, богзна те не би и опет дошао до зелене гране, алига очи почеше издавати. Он потрча и бабама и лекарима, и не жаљаше ништа говорећи: "На што ми,брате, и руке кад очију немам?" Али болест освајаше. Лекар у нашој варошици диже руке, али му тадаказаше људи да му се то само навлачи бело на око, и да то могу београдски лекари да скину, или, каошто бабица још утешљивије и убедљивије рече, да "апелирају".Ђорђе, или управо његова сестра, продаде све. Извалише неки стотинак дуката и дођоше сви троје уБеоград. Лекари му рекоше да се не може оперисати, него се може не знам шта друго покушати, ализато треба да лежи у болници. Он пристаде. Сестра му с ћерком узе стан у близини, а он с поуздањем уБога уђе у болницу.У болницу, ту где сам га ја опазио.