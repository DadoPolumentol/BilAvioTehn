Материјали се у односу на способност провођења електричних наелектрисања могу поделити
на: проводнике, полупроводнике и изолаторе

Код проводника је веза између атома и електрона у спољашњој орбити слаба, тако да се електрони могу релативно лако ослободити и постати слободни.

Изолатори имају јаке везе између атома и електрона у спољашњој орбити, па је због тога њихова електрична проводност веома мала.

Полупроводници су елементи код којих је проводност знатно мања него код добрих проводника, а знатно већа него код изолатора.

12 елементарних полупроводника су: бор (В), угљеник (С), силицијум (Si), германијум (Ge), арсен (As), селен (Se), калај(Sn), антимон (Sb) и јод (J).

Данас се од елементарних полупроводника скоро искључиво користи силицијум, док се други, као сто су арсен, фосфор и бор употребљавају за допирање силицијума, чиме се мења његова проводност.

Интересантно је и полупроводничко једињење галијум-арсенид (GaAs) које се због својих карактеристика у данашње време користи у микроталасној (високе фреквенције) техници при изради MOSFET транзистора. 

Поред галијум-арсенида, у данашњој електроници користе се полупроводничка једињења која комбинују елементе треће групе (алуминијум, галијум, индијум) и пете групе (фосфор, арсен, антимон) Мендељејевог периодног система елемената.

Сви полупроводници (елементарни и полупроводничка једињења) имају кристалну структуру. 

Елементарни полупроводници, као штоје на пример силицијум (4-валентан), имају кристалну решетку дијамантског типа (Слика 2.(Кристална решетка силицијума)).

Можемо да уочимо атоме означене црвеном бојом и да је атом који се налази у тешишту тетраедра повезан са четири атома који се налазе у рогљевима тетраедра (Слика 3(Тетраедарска структура везе атома силицијума са суседним атомима)). 

Веза између два суседна атома је остварена преко електрона који се налазе у последњој електронској љусци и назива се ковалентном везом.

Распоред електрона у електронским орбитама силицијума (атомски број 14) је приказан на слици 4(Распоред електрона у електронским орбитама атома силицијума). 

У првој орбити је два, у другој осам и у последњој орбити је четири електрона. 

Ова четири електрона из последње орбите образују ковалентне везе са суседним атомима.

Дводимензионални приказ међусобних веза атома силицијума са упрошћеним приказом атома преко атомског језгра и валентних електрона приказаних у равни дат је на слици 5(Међусобна веза атома слилицијума (приказ у равни)).

Као што видимо на слици 5. сви електрони из последње електронске орбите су повезани у ковалентне везе, тако да нема слободних електрона, т.ј. нема слободних носилаца наелектрисања. 

Међутим, већ на собној температури због термичких вибрација у кристалној решетки поједини валентни електрони повећавају своју енергију и долази до раскидања ковалентне везе, па електрон који је чинио постаје слободан електрон (Слика 6(Приказ генерисања пара слободан електрон - шупљина)). 

Због позитивног наелектрисања атомског језгра (+4) и пошто је електрон напустио атом, атом више није електронеутралан већ постаје позитивно наелектрисан (позитиван), а место из раскинуте ковалентнe везе где је био електрон се назива шупљина. 

Шупљина представља позитивно оптерећење које се по многим својствима понаша као честица са позитивним наелектрисањем једнаким наелектрисању електрона.

У реалном кристалу полупроводника због одређених хемијских нечистоћа није остварена идеална геометријска структура кристалне решетке па ни сви валентни електрони немају у потпуности једнаку енергију. 

Из тог разлога дође до тога да позитиван јон силицијума привуче електрон из неке суседне ковалентна везе и на тај начин попуни своју шупљину.

Међутим, због наведеног се на другом месту појави шупљина. 

Процес настајања слободних електрона се назива генерација, а процес попуњавања шупљина електроном рекомбинација. 

Као што смо видели имамо фактичко кретање електрона и шупљина кроз полупроводник. 

Ако би наведени кристал полупроводника прикључили на извор једносмерног напона (усмерено електрично поље) онда би се слободни електрони кретали у једном, а шупљине у другом смеру (Слика 7(Кретање електрона и шупљина у полупроводнику по утицајем усмереног
електричног поља)).

Као што је познато електрони су у изолованом атому распоређени по енергетским нивоима (орбитама), што значи да електрони који имају исту енергију се налазе на истом енергетском нивоу.

Разлика енергије између два суседна енергетска нивоа се назива енергетски процеп или забрањена зона, што значи да да не постоји ниједан електрон који би имао енергију унутар забрањене зоне.

За утврђивање електричних својстава полупроводника од важног интереса је да се познају енергетска стања у два највиша енергетска опсега. 

Код идеалног кристала полупроводника највиша енергетска зона је скоро празна, с обзиром да садржи веома мали број електрона, док је прва нижа енергетска зона потпуно попуњена.

Ова друга енергетска зона попуњена је електронима из спољашње орбите атома полупроводника, тј. валентним електронима. 

Због тога се она назива валентном зоном, за разлику од прве зоне (највише зоне), која представља проводну зону (Слика 8(Енергетске зоне дуж једног правца у чистом кристалу силицијума при Т = 0 К)).

Проводна зона је од валентне зоне раздвојена низом енергетских нивоа које електрони не могу да заузимају и који се због тога називају забрањеном зоном. 

Ширина забрањене зоне Eg код полупроводника релативно је мала и на собној температури (300К) износи Eg = 0,66 eV за германијум, Eg = 1,1 eV за силицијум i Eg = 1,42 eV за галијум-арсенид. 

Ове вредности представљају најмање износе енергије које је потребно довести електрону у валентној зони да би могао да "пређе" у проводну зону и учествује у провођењу електричне струје кроз полупроводник (ово не значи да електрон, у физичком смислу, прелази из валентне у проводну зону, већ да је електрон на енергетским нивоима који одговарају поменутим зонама). 

Треба нагласити да се ширина забрањене зоне полупроводника смањује са повећањем температуре.

Према ширини забрањене зоне, материјали се деле на проводнике, полупроводнике и изолаторе, (Слика 9(Енергетске зоне проводника (а), полупроводника (b) и изолатора (c)
(EV -врх валентне зоне; EC -дно проводне зоне))). 

Код метала проводна и валентна зона се додирују или преклапају, код изолатора је забрањена зона широка обично неколико eV, или више. 

Због тога при нормалним условима само занемарљиво мали број електрона може да пређе у проводни опсег, што објашњава изолациона својства оваквих материјала. 

Битне разлике између изолатора и полупроводника нема, нити је граница између њих оштра.

Ако је ширина забрањене зоне до око 3 eV, сматра се да је то полупроводник, а ако је већа од 3 eV може се говорити о изолатору. 

И док су метали добри проводници са отпорношћу око 10-4Ωcm, а изолатори изузетно лоши проводници електричне струје, јер имају отпорност реда 1012 Ωcm, дотле полупроводници могу имати отпорност у врло великом опсегу, од мале, када се понашају као проводници, до велике, која се приближава отпорности изолатора. 

Битна разлика између проводника и полупроводника огледа се у томе што је проводност код проводника остварена углавном помоћу електрона, а код полупроводника још и помоћу шупљина.

Као што смо већ рекли полупроводници садрже одређене хемијске нечистоће, које не могу у потпуности одстране. 

Те нечистоће називамо примесе и оне не утичу битно на електричне карактеристике полупроводника. 

Међутим, ако одређеним технолошким поступком полупроводнику додамо релативно велики број атома (1014 - 1020 атома/cm3) примеса оне ће битно утицати на својства полупроводника. 

У случају полупроводника додајемо петовалентне и тровалентне примесе. 

Петовалентне примесе називамо донори а тровалентне примесе акцептори. 

Ако додајемо петовалентне примесе добијамо проводнике n-типа, односно ако додајемо тровалентне примесе настају проводници p-типа (Слика 10(а) додавање донорске примесе атома арсена (As) б) додавање тровалене примесе атома бора (B))). 

Атоми примеса заузимају у кристалној решетки полупроводника места где би се у чистом стању налазили атоми самога полупроводника.

За Si који је четворовалентан донорске примесе су петовалентни елементи као што су P, As или Sb. 

На слици 10а) је приказан пример додавања петовалентног атома арсена који гради четири валентне везе са суседним атомима силицијума, док је пети валентни електрон слабо везан за атом арсена и лако га напушта и постаје слободан. 

Атом арсена постаје позитиван јон. 

Због процеса генерације и рекомбинације стварају се слободни електрони и шупљине, који представљају покретна наелектрисања, међутим због присуства донорских примеса арсена број слободних електрона је већи од броја шупљина, па електрони у n-типу полупроводника престављају већинске носиоце, а шупљине мањинске носиоце наелектрисања.


Тровалентне примесе за Si су тровалентни елементи као што су B, Ge, Al или In. 

На слици 10б) је приказан тровалентни атом В који у кристалној решетки силицијума гради три валентне везе са суседним атомима силицијума док четврта веза се остварује тако што из неког околног атома силицијума “долази” електрон који је раскинуо ковалентну везу (у процесу генерисања). 

На тај начин атом В постаје негативан јон. У овом случају већи је број шупљина од броја електрона па шупљине у р-типу полупроводника престављају већинске носиоце, а електрони мањинске носиоце наелектрисања.

Као што смо рекли атоми полупроводника термички вибрирају на собној температури и долази до неусмереног (хаотичног) кретања носилаца наелектрисања. 

Када се полупроводник постави у спољашње електрично поље долази до усмереног кретања носилаца наелектрисања које се назива струја дрифта. 

Друга врста кретања носилаца наелектрисања настаје због њихове различите концентрације кроз полупроводник, тада долази до њиховог кретања са места више концентрације ка месту ниже концентрације, са тенденцијом да се концентрације носилаца изједначе. 

Ово кретање носилаца проузрокује електричну струју, тзв. дифузиону струју.

Табела 1: Основне особине германијума, силицијума, галијум-арсенида и силицијум-диоксида

Спој два полупроводника p и n-типа који је настао специјалним технолошким поступком назива се p-n спој. 

Размотићемо понашање p-n споја када је неполарисан, директно поларисан и индиректно поларисан

Место споја полупроводника p и n-типа назива се металрушки спој. 

У његовој околини долази до нагомилавања статичких носилаца наелектрисања, позитивних јона донора из n-типа и негативних јона акцептора из р-типа полупроводника (Слика 11(Неполарисан p-n спој)).

Нагомилавање статичких носилаца наелектрисања је последица дифузионог кретања већинских носилаца наелектрисања из p у n и из n у p-тип полупроводника. 

Ова област се назива прелазна област, баријера или запречни слој. 

Због нагомилавања статичких ноцилаца наелектрисања у околини p-n споја настаје електрично поље које зауставља даљи процес дифузије.

Ако директно поларишемо p-n спој доћи ће до смањења (сужења) прелазне области и укупна струја која протиче кроз директно поларисан p-n спој биће једнака збиру дрифтовске струје електрона и дифузионе струје шупљина, (Id = Indrift + Ipdiff) у n области и дрифтовске струје шупљина и дифузионе струје електрона (Id = Ipdrift + Indiff) у p области (Слика 12(Директно поларисан p-n спој)).

Када се p-n спој инверзно поларише прелазна област се повећава (шири) и тада је још више отежано кретање слободних носилаца наелектрисања кроз прелазну област па је струја кроз p-n спој врло мала па се практично сматра да је и нема (Слика 13(Инверзно поларисан p-n спој)). 

Због тога се p-n спој зове и усмерачки спој, јер он у једном смеру пропушта, а у другом не пропушта електричну струју.



ДИОДНА КОЛА ЗА ИСПРАВЉАЊЕ НАПОНА



Исправљачи су најједноставнији електронски склопови који служе за исправљање наизменичне струје. 

Састоје се од мрежног трансформатора (ефективна вредност напона на примару је 220 V) и одговарајућег броја полупроводничких диода (1, 2 или 4). 

Постоје једнострани и двострани исправљачи.

Једнострани исправљач (сл. 1(Шема једностраног исправљача)) се састоји из мрежног трансформатора, који трансформише напон мреже на виши или нижи напон, полупроводничке диоде и отпора потрошача.

Када на аноду диоде наиђе позитивна полупериода улазног напона, диода пропушта струју и на потрошачу (отпорнику) ствара пад напона истог облика са улазним напоном.


Међутим, када на аноду наиђе негативна полупериода улазног напона, диода не пропушта струју и на потрошачу је излазни напон једнак нули. 

Наиласком следеће позитивне полупериоде улазног напона диода поново проведе, а затим са негативном полупериодом напон на излазу поново бива једнак нули.

Недостатак овог начина исправљања јесте што струја протиче кроз потрошач само за време једне полупериоде наизменичног напона, што је приказано на слици 2(Таласни облици напона на секундару трансформатора и потрошачу код једностраног исправљача).

Двострани исправљач може бити реализован помоћу двостраног исправљача приказаног на слици 3(Двострани исправљач).

За време позитивне полупериоде наизменичног напона води диода D1, а диода D2 је тада инверзно поларисана и кроз њу не протиче струја (диода D2 је „закочена“).

Ситуација је потпуно измењена кад на диоду D2 наиђе негативна полупериода напона са секундара: тада она води, а диода D1 је тада закочена. 

Као последица, кроз потрошач све време протиче струја, која на њему ствара пад напона (Usec/2) као на слици 4(Таласни облици напона на секундару трансформатора и потрошачу код
двостраног исправљача).

Најчешћи и најбољи начин добијања исправљеног напона постиже се помоћу четири диоде везане на начин приказан на слици 5(Грецов спој). 

Тако везане диоде чине т.зв. диодни мост или Грецов спој.

Наиме, за време позитивне полупериоде наизменичног напона који се доводи са секундара трансформатора проведе диода D1; 
струја пролази кроз потрошач и струјни круг се завршава преко диоде D2. 

Другим речима, тада воде диоде D1 и D2, а диоде D3 и D 4 су тада закочене. 

Међутим, када на диоду D3 наиђе негативна полупериода напона са секундара, улоге диода су измењене: тада воде диоде D3 и D4, а диоде D1 и D 2 су тада закочене. 

На тај начин кроз потрошач све време протиче струја, која на њему ствара пад напона као на слици 6(Таласни облици напона на секундару трансформатора и потрошачу код
Грецовог споја).