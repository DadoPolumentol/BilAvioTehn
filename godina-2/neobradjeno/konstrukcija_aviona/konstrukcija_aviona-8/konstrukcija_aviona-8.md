Сигуран и ефикасан рад било ког ваздухоплова у великој мери зависи од правилног избора и коришћења
елемената за везу ваздухоплова. Ту пре свега спадају вијци и заковице. Лемљење, лепљење и заваривање се
ређе примењује.
Евентуална замена дотрајалих или оштећених елемената за везу, може се обавити само са деловима који имају
исте карактеристике као и оригинал. То посебно важи за заковице и вијке.
Постоје и стандарди које сваки произвођач и корисник мора испоштовати приликом избора и уградње. Такође,
авио-техничар мора познавати основне спецификације вијака и заковица, начин уградње, поступак замене и
одржавање.
Aвио -техничар мора познавати и стандарде државе у којој ради (националне стандарде), али и важеће
међународне стандарде.
1. SRPS - стандард републике Србије (наследник JUS стандарда)
2. ISO - International Organization for Standardization (међунардни стандард)
Постоје и стандарди главних светских произвођача авиона, као нпр:
 BAC (Boeing Aircraft Corporation)
 FON (Fokker)
Амерички стандарди су:
 AN (Air Force / Navy)
 MS (Military Standards)
 NAS (National Aerospace Standards)
 ANSI - American National Standards Institut

Основни делови вијка
Slika 1 prezentacija 1

Подсколоп (вијак + навртка
Slika 2 prezentacija 1
h - глава вијка
l - дужина стабла вијка
b - дужина навојног дела
ln – висина навртке
d - називни пречник навоја
ρ - радијус заобљења на прелазу између главе и стабла

Стабло вијка се састоји од врата и навојног дела. Навојни део служи за остваривање везе.
Глава вијка служи за ослањање на делове који се спајају, као и за притезање навојног споја.
Најчешћи облик главе је шестоугаони, а може да се користи квадратни, полулоптасти, или раван облик главе са
прорезом за одвијач, итд.
Slika 3,4,5 prezentacija 1

Прелаз између врата вијка и главе се изводи са заобљењем (ρ) због бољег налегања и смањивања оптерећења
За израду вијака и навртки употребљавају се првенствено челици, а затим легуре бакра, алуминијума и титана
Механичке особине вијака и навртки су стандардизоване и дате табеларно
Као и код завртња, најпогоднији облик навртки је шестоугаоник, јер се лако израђује. Навртка овог типа је
једноставна за притезање и одвртање.
Вијак и навртка се приликом котирања означавају на исти начин....M24, M30, M60 итд.
Нпр 24 је називни пречник навоја, а M је ознака за метрички навој.
Вијак и навртка чине један пар, који обезбеђује раздвојиву везу

Slika 6 prezentacija 1

У нашем стандарду не постоји стриктна подела на вијак и завртањ, као појам. Користе се равноправно оба израза.
Међутим, код других призвођача (амерички. нпр.) завртањ нема навртку, па је ту јасна разлика.
Генерално, вијци се користе тамо где је потребна велика чврстоћа, а завртњи се користе тамо где чврстоћа није
одлучујући фактор.
Вијци и завртњи су на више начина слични. Сваки има главу на једном крају и навоје на другом. Без обзира на
ове сличности, главне разлике су следеће:
- Навојни крај вијка је увек туп, док завртањ може бити или туп или шиљаст.
- Навојни крај вијка обично има навртку с којом образује склоп.
- Вијак има прилично кратак део стабла са навојима и релативно дугачку дужину врата (ненарезан део)
- Завртањ има дужи навојни део и нема јасно дефинисану дужину врата (eng.”Grip”)

Параметри навоја

Slika 7 prezentacija 1
На слици лево је дат изглед спољашњег навоја, а на слици десно, изглед унутрашњег навоја код навртке.
На слици се такође види да спољашње мере обележавамо малим словима, а унутрашње мере великим словима.
Корак навоја P је растојање од завојнице до завојнице.
Називни пречници навоја су: d(вијак), D(навртка)

Slika 8 prezentacija 1

Навој је по правилу десни, а изузетно може бити и леви нпр. код склопова где је потребно додатно осигурање
везе

Завртњи (screws)
У принципу, завртњи се разликују од вијака на следеће начине.
Завртањ има нижу чврстоћу материјала и навој већег корака. Уопште, вијци се користе тамо где је потребна
велика чврстоћа, а завртњи се користе тамо где чврстоћа није одлучујући фактор.
Стабло завртња је навојно по целој дужини без јасно дефинисаног дела без навоја (grip). Већина завртњева се
уврће у материјал и не користе навртку.
Навојни крај вијка је увек туп, док завртањ може бити или туп или шиљаст
Slika9 prezentacija 1

Такође, имајте на уму да се дужина упуштеног завртња мери од врха главе. На горњој слици је приказан један
такав завртањ са упуштеном главом.
Склоп вијка затеже се окретањем навртке, док се завртањ увек затеже окретањем главе.
Десни навој се затегне када се окреће у смеру казаљке на сату, а леви када се окреће у супротном смеру од
казаљке на сату.
Већина навоја у авијацији могу бити Метрички (које користимо по нашем стандарду) или `Unified`. Овај навој
има теоријски профил облика једнакостраничног троугла са унутрашњим угом од 60°.

Slika 10 prezentacija 1
Пример: М20 i Пример: M20x1,5

Амерички призвођачи користе нешто другачије стандарде и ознаке:
NC (American National Coarse) – ознака за грубе навоје NF (American National Fine) – ознака за фине навоје
Финији навоји се користе за веће вибрације на авиону или мотору. NF- навој ima 14 навојака по дужном инчу
Навоји су подељени и према класи налегања:
Класа 1 - лабаво налегање, навртка се лако може окренути прстима;
Класа 2 - слободно налегање, навртка мало запиње ако се користи без кључа, намењени за једноставну монтажу;
Класа 3 - средње налегање, покреће се прво руком лагано, после запиње и мора се дотегнути кључем;
Класа 4 - чврсто налегање, тешко руком од самог почетка, мора се користити кључ
Класа 5 - користи се само кључ
Вијци за авионе се готово увек производе у класи 3, средње налегање

Идентификација и обележавање
Вијци (eng. “ Bolt”) се производе у разним облицима и варијантама. Могу се препознати по облику главе, начину
причвршћивања, материјалу који се користи у изради, намени и додатним ознакама.
„AN“ означава да је то стандардни вијак ратног ваздухопловства и ратне морнарице. Ови вијци се могу
препознати по ознакама на глави, које говоре о материјалу и евентуалној отпорност на корозију.
Први пример означава два стандардна вијка ратног ваздухопловства, израђених од челика( „steel“). Видимо
ознаке на глави, које говоре о томе. На слици скроз десно видимо и ознаку челичног вијка, посебно отпорног на
корозију. Челични вијци су уобичајено квалитетнији, па се користе претежно легуре. Отпорност на корозију се
раније побољшавала коришћењем кадмијума (Cd), али је он у неким случајевима отрован по људски организам,
па је европском регулативом избачен из употребе. Данас се више користи поцинковани челик, као материјал са
одличном отпорношћу на корозију.
Slika 11,12 prezentacija 1
Ако је вијак израђен од легуре алуминијума (“Aluminium alloy”), онда на глави вијка постоји ознака са две црте.
Slika 13 prezentacija 1

Вијци од легираног челика мањих величина и вијци од легуре алуминијума пречника мањег од 1/4 inch , се не
користе у примарним конструкцијама. Треба запамтити и посебно нагласити да су вијци оптерећени на две врсте
напрезања:
- Смицање
- Површински притисак
Због тога се и врши провера степена сигурности на ова оптерећења. Минималан степен сигурности износи 1,5

Вијци за посебне намене
Вијци дизајнирани за посебну употребу класификују се као вијци посебне намене:
• „Clevis“ вијци
• „Eye- bolts“ (вијци са пробушеном главом)
• „Jo-bolts“
• „Lock-bolts“

Clevis bolts
Slika 14,15 prezentacija 1
Глава вијка је полуокругла, са отвором за одвијач. Ова врста вијака се користи на местима где се очекују јака
оптерећења на смицање.

Eye- bolts
Slika 16,17,18 prezentacija 1
Имају „око“, или петљу на једном крају.
Ова врста вијака се користи тамо где су јака оптерећења. Често се користе и као учвршћивачи (анкери), приликом
монтаже неке конструкције. Такође, за вођење жице или каблова.

Jo-bolt
Slika 19,20 prezentacija 1
Јо-болт се састоји од три дела – стабла од легуре челика са навојним делом, челичне навртке и проширивe чауре
од нерђајућег челика.
Навртка се придржава у току окретања стабла. Ово узрокује да се чаура шири преко краја навртке, формирајући
слепу главу. Када је монтажа завршена, део вијка се одломи.
Висока чврстоћа на смицање и површински притисак Јо-завртња, чини га погодним за употребу у случајевима
великих напрезања. Користе се у секцијама авиона које нису често подложне замени или сервисирању.
Пошто се ради о троделном елементу за везу, не користи се тамо где би било који део, када би постао лабав,
могао да се увуче у усисник ваздуха мотора.
Друге предности коришћења Јо-вијка су њихова одлична отпорност на вибрације, уштеда на тежини и брза
инсталација од стране једне особе.
Тренутно су `Јо`- вијци доступни у четири пречника:
серија 200, пречника приближно 3/16 инча
серија 260, пречника отприлике 1/4 инча
серија 312, пречника отприлике 5/16 инча
серија 375, пречника приближно 3/8 инча

Lock-bolts
Slika 21 prezentacija 1
Ови вијци имају механизам за „закључавање“ на једном крају. То је практично начин осигурања вијка против
самоодвртања.
Вијак временом олабави услед вибрација или других померања, па овим начином остаје безбедно на месту без
потребе за честим подешавањима или одржавањем.
Направљени су од јаког или нерђајућег челика и термички обрађени, па одлично подносе додатна напрезања и
веома су издржљиви, посебно на вибрације у дугом временском периоду.

ТЕХНИКЕ СПАЈАЊА СТРУКТУРЕ

Основни делови једне вијчане везе су вијак, навртка, подложне плочице и делови који се спајају.

Навртке су стандарни машински делови помоћу којих се вијчана веза притеже у циљу постизања одговарајуће
силе (силе притезања) дуж осе вијка, а такође и осигуравају везу од лабављења и раздвајања.
Спољашњи облик навртке одговара облику кључа (алата) помоћу којег се формира и притеже вијчана веза.
Slika 22 prezentacija 1

Основни конструкциони облици стандардних навртки приказани су:
шестострана; Slika 23 prezentacija 1
крунаста; Slika 24,25 prezentacija 1

За израду вијака и навртки највише се користе челици. Стандарди не прописују врсту челика за израду вијака и
навртки. Стандарди прописују механичке карактеристике (затезну чврстоћу и напон на граници течења), које
треба да имају готови производи спремни за употребу.
Прописане механичке карактеристике су обично на глави завртња у виду бројчаних ознака. Поред ове ознаке,
произвођачи вијака су у обавези да утисну и свој знак.

Ознака квалитета материјала
вијака састоји се од два броја који су
раздвојени тачком, нпр. 4.6.
Први број помножен са 10 (десет) је затезна чврстоћа
завртња: 4 x 10 = 40 daN/mm2
Производ првог и другог броја је напон течења:
4 x 6 = 24 daN/mm2
Slika 26,27 prezentacija 1

Да би се спречило лабављење вијчане везе, потребно је додатно осигурање путем еластичних подлошки или
помоћу две навртке
Slika 28,29 prezentacija 1

осигурање путем еластичних подлошки
Slika 30 prezentacija 1

осигурање помоћу две навртке
Slika 31 prezentacija 1

Еластичне подлошке се постављају између навртке и подлоге и/или главе вијка и подлоге.
Подлошком се спречавају оштећења у виду хабања и/или локалних пластичних деформација на додирним
површинама главе завртња или навртке са деловима споја. Ако не постоји потреба за осигурањем навртке или
вијка од одвртања, може се изоставити подложна плочица.
На следећој слици приказано је осигурање вијчане везе од самоодвртања расцепком, која се поставља у попречни
отвор вијка и навртке ( слика лево ) или у жљеб крунасте навртке и отвор вијка ( слика десно )
Slika 32 prezentacija 1

Лептир навртка
Slika 33,34 prezentacija 1
Лептир навртка је посебно погодна за примену где је расположиви простор минималан, захваљујући смањеном
пречнику.
Лептир навртке се одликују ергономским обликом, дизајнираним да олакшају правилно позиционирање прстију
како би се применио максимални притисак током затезања. Обично се израђују од нерђајућег челика. Могу се
осигурати расцепком или жицом.

„Чизма “ самоосигуравајућа навртка
Slika 35,36 prezentacija 1
Као што им име говори, навртке за самоосигуравање не захтевају додатна средства за осигуравање, него имају
осигурањe које је саставни део њихове конструкције. Састоје се из два дела. Први део је носећи, стандардног
навоја, а други део навртке служи за закључавање.
Оба дела су повезана опругом. Навртка се може скинути и поново употребљавати без нарушавања њене
ефикасности.
Ове навртке су посебно корисне у случају јаких вибрација на деловима ваздухоплова, па са на та места и
монтирају. Због тога се ове навртке налазе на везивним местима командних површина или мотора.

PAL Навртка
`Pal` навртка је регистровани заштитни знак компаније „Trans Technology“.
Користи се на местима где има мало слободног простора и веома је лагана. Отпорна је и на корозију, јер се
израђује од поцинкованог челика.
Slika 37,38 prezentacija 1

Сидро (Anchor) навртке
Slika 39,40 prezentacija 1
Ове навртке се обично постављају тамо где би приступ обичној шестоугаоној матици помоћу кључа био тежак,
ако не и немогућ.
Примери таквих локација на ваздухоплову су:
1. Приступни панели и отвори на оплати 2. Постављање антена.
3. Причвршћивање оплате за корен крила. 4. Монтажа инструмент табле.
Производе се у различитим димензијама. На локацијама са већим оптерећењем морају и димензије навртки бити
веће.

Усадни завртњи-брезони
Усадни завртњи имају навој на оба краја. Kористе тамо где није могуће поставити стандардни вијак.
Slika 41 prezentacija 1; Стандардни усадни вијак
Slika 42 prezentacija 1; Усадни завртањ са ненарезаним делом стабла
Усадни завртањ са ненарезаним делом стабла користи се тамо где је смањење тежине, без губитка чврстоће, од
највеће важности

Slika 43 prezentacija 1
Усадни вијак са граничником - између два дела са навојем је
постављен граничник. Граничник побољшава отпорност на
смицање.

Претполетни преглед подразумева проверу исправности управљачких површина до пуног отклона, у складу са командама.
Тримери авиона су мале управљачке покретне површине које се налазе на излазној ивици репа или крила.
Улога тримера је да смањи потребну количину силе  на пилотској палици у току извођења неког маневра. Без тримера, пилоти морају користити јако велику силу како би могли да управљати летелицом.
Slika 2 prezentacija 2

На великим висинама лета ветрови су много јачи, а самим тим и отпори. У таквим условима улога тримера је посебно важна, јер би без тримера поједини делови летелице стално били изложени повећаним напрезањима. То може довести до замора материјала од којих су израђене командне површине и на крају до
оштећења саме конструкције авиона. Због тога се тримери такође користе и за ублажавање замора материјала. Када се тримери активирају, они се померају на супротну страну у односу на командне површине.
Slika 3 prezentacija 2

За савладавање сила, неки механички системи управљања авионима користе серво-тримере. Уграђују се зглобно, на управљачке површине крмила висине и правца. Серво-тримерима се управља малим точком из пилотске кабине.
Slika 4 prezentacija 2

Механички систем управљања ваздухопловом
Slika 5 prezentacija 2
Овај систем се састоји од сајли, колутова, штапова или вођица. Примењује се за спорије и мање авионе.

Одавно је познато да се мања оштећења могу уочити пре пуцања сајле. Из тог разлога, треба водити рачуна о следећем:
Вођице сајле морају бити чврсто постављене у свом кућишту.
2. Проверити да ли су каблови у клизном стању, да нема    прљавштине.
3. Потребно је контролисати сва места где се може очекивати хабање и деформација сајле.
4. Вођице морају бити у правцу сајле.
Slika 6 prezentacija 2

`Fly-By-Wire-FBW` контролни систем користи електричне сигнале који преносе команде пилота из пилотске кабине преко рачунара, до различитих актуатора контроле лета. Ови системи се уграђују претежно на новије летелице. FBW систем је еволуирао као начин за смањење тежине хидромеханичког система, смањење трошкова одржавања уз друга побољшања.
Slika 7 prezentacija 2

Slika 8 prezentacija 2
На слици је приказана шема аутоматског регулисања отклона крмила висине. Командом пилотске палице, шаље се електрични сигнал путем главне гране, који стиже до извршног елемента (хидраулични актуатор). Ел. сигнал се претвара у проток хидроуља, подешава се путем хидровентила и врши се рад (отклон) на крмилу висине. У повратној грани је постављен сензор, који мери притисак хидроуља или отклон крмила. Сензор шаље сигнал на улаз (сабирач), где се налази и компаратор који упоређује стварне и жељене вредности са излаза. Сигнал даље путује ка регулатору, који доводи излазну величину на жељену вредност.

Савремени „Fly by wire“ системи спречавају пилотске команде које ће изазвати нестабилност, преоптерећење, као и неки нежељени режим лета, (нпр. ковит) авиона. Без оваквих система, пилот би имао велике потешкоће приликом контроле модерних, великих путничких авиона.
Airbus A320 – први авион са  „Fly by Wire“ системом.

`FLY-BY-OPTICS`(Оптички FBW)
Оптички FBW је даље унапређење основног FBW система. Сигнал се преноси оптичким влакном (светлосни сигнал), доста већом брзином. Ови системи су познати и под називом Fly-By-Light и много су отпорнији на електромагнетне утицаје. Такође, имају и мању масу. Први успешан лет са овим системом, изведен је 2002. године у Минхену хеликоптером EC135.

FLY-BY-WIRELESS (Бежични FBW)
Следећа генерација команди лета укључује бежичне  системе. Уклања се велики број жица, па је уштеда на маси још боља. Поред тога, решава се проблем у вези корозије, одржавањем конектора, прекида жица, као у случају класичне, прве варијанте FLY-BY-WIRE. Цео систем постаје и много јефтинији.
RF transceiver- примопредајник са радио сигналом (KHz) и антеном.
Node-грана (главна и повратна).
Slika 11 prezentacija 2