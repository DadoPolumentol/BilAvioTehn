Заштита од корозије 
Заштита од корозије је веома битна у авијацији. Борба са корозијом при експлоатацији је један од најважнијих задатака ваздухопловног техничара, јер је авион у условима експлоатације изложен непрекидном дејству влаге и кисеоника из ваздуха. Ту спадају излазне ивице крила, стабилизатори и крилца, као и задњи делови трупа. Метални делови, који треба да се заштите од корозије морају претходно да се припреме. Технологија припреме се састоји у одстрањивању свих нечистоћа и оксида, затим брушењу и полирању храпавих површина.
Површине се чисте механички или хемијски. Механички се чисте челичним четкама, турпијама, или брусилицама.
Хемијско чишћење и одмашћивање врши се потапањем делова у сумпорну или хлороводоничну киселину. После хемијског чишћења делови се испирају у топлој води и суше. Уколико се површине само одмашћују, перу се у бензину, користе се и детерџенти, а затим иде сушење. Легуре су најотпорније на корозију. Такве су легуре, нпр. нерђајући челици који садрже већу количину хрома иникла.
Огроман значај у погледу отпорности има способност метала да оксидише са кисеоником из ваздуха стварајући по површини танак филм оксида. Вештачко повећање дебљине и густине ове кошуљице ствара сигурну заштиту дуралуминијума од корозије. Кошуљица се лако препознаје по светлосивој боји на површини дурала.
При дужој експлоатацији авионских конструкција заварених од челичних цеви (решеткаста структура), примећује се рђање цеви у унутрашњости. Да би се то спречило, цеви се пре заваривања изнутра мажу ланеним уљем. Премазивање - При премазивању авиона користе се само специјални премази - прајмери. Овакав начин заштите од корозије није дуготрајан, јер се премази љуште, па је потребно чешће понављање заштите. Спољни делови мотора нпр. штите се од корозије премазивањем или бојењем. Да би била ефикасна, боја се мора наносити на чисту суву површину. Пред фарбање се користи темељни премаз боје или алодин, у сврху што бољег везивања главног слоја.



Облагање - Овај вид заштите дуралуминијума од корозије састоји се у наношењу заштитног слоја чистог алуминијума на неку дуралску површину авиона. Тај нови слој је много отпорнији на корозију, него дуралуминијум. Уколико је алуминијум чистији по свом хемијском саставу, утолико је сигурнија заштита од корозије.
Хромирање - Хромирање је поступак заштите где се делови урањају у посебан раствор. Alocrom 1200 je производ који се користи у току овог поступка. Хроматни премаз штити површину од појаве корозије и има жућкаст слој на деловима који се штите.
Растварачи, средства за чишћење, скидачи боје и друга средства, могу бити опасни по здравље техничара. Избегавајте удисање испарења из производа ове врсте и избегавајте дужи контакт са кожом.
Користите заштитне рукавице, наочаре и другу заштитну опрему. Морате знати локацију најближе чесме за испирање очију када радите са овим супстанцама.



Skica vrata

Врата су један од најсложенијих елемената структуре трупа. При пројектовању врата авиона, треба водити рачуна о њиховим димензијама, броју и херметичности. Нарочито треба обратити пажњу на њихов начин отварања у ванредним ситуацијама, јер се при удару авиона о тло, дешавају драстичне промене на структури трупа, где највећи број деформација трпе оквири, па је некада немогуће отворити врата због насталих деформација. На слици је приказано конструктивно извођење врата на трупу авиона.
Систем херметизације има задатак да одржава пресуризацију путничког одељка, како не би дошло до изједначења спољашњег и унутрашњег притиска. Поред тога, врата поседују и благи конус по ободу који обезбеђује боље налегање врата у структуру. На вратима се још налазе и тобогани помоћу којих се путници спуштају у ванредним ситуацијама. Систем забрављивања има улогу онемогућавања отварања врата у току самог
лета.
Код карго авиона, врата за утовар и истовар терета се отварају ка споља на задњем делу трупа. Отварање се врши хидрауличним путем, а постоји и резервни - механички начин за отварање и затварање врата