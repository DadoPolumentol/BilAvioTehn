Trup

	Noseću strukturu - kostur čini prostorna rešetka iz cevnih elemenata sa delimičnom primenom zateznih žica 
	preko koga se prevlači noseća oplota koja služi samo radi obezbeđenja aerodinamičkih obloga.
	Noseća konstrukcija može biti izrađena od lakih metala ili čelika.
	Najosetljivija su spojna mesta, čvorovi rešetke, koji mogu biti zatvoreni ili zakovani.
	Ovakav tip trupa odlikuje se veoma jednostavnom izradom.
	Jeftin je, lako se izdržava u eksploataciji, ali ima veliki aerodinamički otpor, 
	pa se primenjuje samo kod lakih i sporijih aviona.

	Skica 1

	Monokok (tip noseće ljuske - oplata)
	Ljuskasti tip nastao je zbog težnje za maksimalno iskorišćenje oplate kao nosećeg elementa.
	U konstruktivnom pogledu ljuskosti trup može se smatrati tupljom gredom koja 
	može da podnese znatno veće momente otpornosti, kako na savijanje tako i na uvijanje.
	Teoretski je najbolje kad ne bi postojala unutrašnja kontrukcija, već samo noseća oplota, ali to je nemoguće iz sledećih razloga:
	Nemoguća potpuna stabilnost oblika poprečnoh preseka pri opterećenju ba savijanje, pa se zbog toga oplata ojačava; 
	Zbog neizbežnosti raznih otvora i izreza koji ujedno postaju i izvori koncentracije napona, 
	neophodno je na tim mestima ojačati oplatu putem:
	Lokalnog pojačanja samih zidova oplate, dodavanjem dopunskih okvira, dodavanjem dopunskih uzdužnica.
	Osnove konstrukcije elementa ljuskastog trupa su: jaki i slabi okviri, uzdužnice, noseća oplata i okovi.
	Metode konstrukcije su rešetkasta, monokok i polumonokok 

	Skica 2

	Longeroni se protežu preko nekoliko članova okvira i pomažu oplati da podrži primarna opterećenja savijanja.
	Obično su napravljeni od legure Aluminijuma i iz jednog komada.
	Stringeri (uzdužnice) se takože koriste kod ove koncepcije.
	Ti uzdužni članovi su obično mnogobrojni i lakši u odnosu na longerone.
	Dolaze u različitim oblicima i obično se prave od jednodelnih vučenih legura aluminijuma.
	Stringeri se uglavnom koriste za oblikovanje i pričvršćivanje oplate.
	Uzdužnici i longeroni zajedno sprečavaju preterano istezanje i kompresiju pri savijanju trupa.
	Okviri su poprečni elementi trupa koji daju oblik trupu.
	Opterećeni su na uvijanje i zajedno sa uzdužnicama smanjuju slobodnu površinu oplate.
	Polumonokok trup je napravljen prvenstveno od legura aluminijuma i magnezijuma, 
	mada se čelik i titanijum ponekad nalaze u oblastima visoke temperature.
	Magnezijum je najlakši od svih tehničkih materijala.
	Gustina mu je 1,8 kg/dm3.
	Čist magnezijum ima malu čvrstoću i zbog toga se ne koristi kao konstrukcioni materijal, ali legirani se koristi.
	Legirani magnezijum ima najpovoljniji odnos čvrstoće na gustinu, 
	od svih materijala koji se mogu koristiti kao konstrukcioni MgA19 - (jedna prirodna legura magnezijuma koji se koristi u vazduhoplovu), 
	dosta velika čvrstoća na savijanje i udarna opterećenja.
	Važno je naglasiti da oplata nosi deo tereta.
	Debljina oplate trupa može da varira u zavisnosti od opterećenja i napona prisutnih na određenoj lokaciji.
	Prednost polumonokok trupa su mnogobrojne pregrade, okviri, uzdužnici i longeroni koji olakšavaju dizajn i konstrukciju aerodinamičkog trupa, 
	koji postaje čvrst i dovro podnosi razna opterećenja.
	Da bi se prevazišao problem čvrstoće i težine konstrukcije monokoka, razvijena je modifikacija nazvana polumonokok konstrukcija.
	Sastoji se od sklopova okvira, pregrada i oblika koji se koriste u dizajnu monokoka, ali oplata je ojačana uzdužnim elementima zvanim longeroni.
	
	Skica 3


Greda

	Gredne podne strukture vazduhoplova
	Pri izgradnji vazduhoplova često se koriste dodatne grede podne konstrukcije, kao i razni drugi elemenati za ojačanje.
	Podne grede se nalaze u putničkoj, kao i u pilotskoj kabini. Posebno su važni za strukturu, jer se na njih postavljaju šine.

	Skica 4

	Podupirač je ojačanje strukture koje trpi opterećenja na sabijanje.
	Podna greda je projektovana da podnosi naprezanje na savijanje i istezanje.

	Skica 5

	Pod za putničku kabinu se sastoji od panela sa saćastom strukturom, a podni paneli za pilotsku kabinu mogu biti izrađeni od durala.

	Skica 6

	Trup sadrži neke segmente koji moraju biti presurizovani tokom leta.
	Tu se ubrajaju pilotska kabina i putnički odeljci kao i prtljažni prostori.
	Zbog toga postoje pregradni zidovi (bulkhead), koji su i hermetizovani, kako bi se ujedno i sprečio protok gasova i tečnosti kroz male, 
	neizbežne otvore po strukturi vazduhoplova.
	Obično područje ispod poda komercijalnog putničkog aviona nije pod pritiskom, osim prtljažnih prostora.
	Spajanje oplate sa ostalim elementima trupa, vrši se pomoću zakivaka. Tip zakivaka kojim se zakiva oplata zavisi od položaja oplate na trupu, 
	njene debljine i opterećenja koje vlada u toj zoni.
	Oplata mora da poseduje visoku otpornost na korozivno dejstvo.
	Kod presurizovanih aviona na mestima spojeva i kod rupa za zakivanje, postavljaju se zaptivne smese koje sprečavaju curenje vazduha.
	Koriste se zakivci sa ravnom glavom, kako se ne bi stvarao dodatni aerodinamički otpor.
	Razlika pritiska između kabine i spoljne atmosfere npr. na visini od 12000m iznosi oko pola bara, 
	otprilike predstavlja približno 5 tona pritiska po metru kvadratnom u unutrašnjoj kabini prema spolja.
	Razlika pritiska se reguliše automatski za vreme leta u zavisnosti od visine leta. Ove činjenice trebamo da budemo svesni, 
	jer kabina trpi veliki pritisak iznutra za vreme leta.
	Niska temperatura na velikim visinama može izazvati zamrzavanje delova komandnih površina, 
	napadnih iviica i senzora aviona, pa se stoga koristi i sistem protiv zaleđivanja.
	Pajloni ili nosači motora služe da čvrsto vežu motor za krilo ili trup.
	U prostoru za pričvršćivanje pajlona se koriste jaki elemenati strukture, koji se često nazivaju i gornja, srednja i donja ramenjača
	Pajlon je vezan za aerodinamičku oblogu motora.
	Izrađeni su od legiranih čelika sa jakom otpornošću na koroziju.
	Pajlon se spaja u dve tačke sa motorom, a sa krilom putem ramenjača.

	Skica 7

Stabilizatori i pajloni
	Vertikalni i horizontalni stabilizatori su pričvršćeni slično kao i krila.

	Skica 8

	Za spoj se koriste okovi sa uškama za spajanje.
	Okovi se nalaze na krajevima ramenjača stabilizatora, a kod trupa na okvirima ili pregradama.
	Izrađuju se od titanijuma ili legiranih čelika.


	Kod repnih površina razlikujemo nepokretni deo - stabilizator i pokretni deo - krmilo.
	Kod horizontalnih repnih površina imamo horizontalni stabilizator i krmilo visine, 
	a kod vertikalnih imamo vertikalni stabilizator i krmilo pravca.
	Stabilizator odgovara konstrukciji krilaca.
	Strukturalnu stabilnost čine dve ramenjače, rebra, uzdužnice i oplata.
	Stabilizator se učvršćuje pomoću okova na ramenjačama za okvire trupa.

	Skica 10

	Skica 11

	Skica 12	
