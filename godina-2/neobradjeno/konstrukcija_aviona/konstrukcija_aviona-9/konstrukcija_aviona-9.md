ЗАКОВАНИ СПОЈЕВИ
Заковани спојеви примењују се за спајање лимова и других машинских делова релативно мале дебљине, где се користе лаки метали, тј. алуминијум и његове легуре. 
То је најчешћи тип спајања делова структуре авиона. Из тог разлога потребна је велика опрезност при уградњи,контроли и скидању закивака.
Заковице се састоје од стабла и главе
Према величини пречника стабла заковице се деле на:
– ситне заковице (пречник стабла до 9mm)
– крупне заковице (пречник стабла већи од 9mm )

Према броју равни смицања заковани спојеви могу бити једносечни и вишесечни.
Поред примене за спајање оплате авиона, закивци се такође користе за спајање делова рамењача, ребара и за причвршћивање бројних других делова заједно.
Предности закованих спојева: 
- Mатеријал се не слаби термичким утицајима као код заваривања (посебно важно код ваздухоплова)
- Kонтрола квалитета је једноставна (визуeлна) 

Мане закованих спојева:
- припрема је захтевнија због бушења проврта
- отвори слабе конструкцију
- заковице и делови који се спајају морају бити од истог материјала, јер иначе може доћи до галванске корозије 
- површина није глатка због облика глава заковица
Закoвице за ваздухоплове нису класичне које се могу купити у радњама. Заковице купљене у продавници се никада не смеју користити као замена за авионске.
Упуштене главе на заковицама у продавници су 78 °, док су у ваздухопловству  упуштене главе од 100 °, због већег  контакта са површином која се спаја.

Материјал од којих се израђују заковице, као и остали делови авиона, морају да испуне одговарајуће захтеве који се огледају у механичкој издржљивости, антикорозивним својствима, а врло битан фактор је и тежина. Материјал који је најприкладнији у складу са тим захтевима је алуминијум. Међутим, како сам алуминијум не пружа одговарајуће карактеристике, често се примењују алуминијумске легуре. Тип легуре је дефинисан словима у коду означавања закивка и ознаком која се налази на самој глави закивка.

1100 Алумунијум (А) - Закивци направљени од чистог алуминијума немају идентификационе ознаке на глави и означени су искључиво словом А 
KSI – Kilopounds per Square Inch ≈ 69 bar

SLIKA1

2117 Алуминијумска легура (АD) 
Закивак легуре 2117 је широко у употреби, производњи и одржавању модерних ваздухоплова. Закивци  израђени од ове легуре имају рупице у центру главе и означени су словима АD у коду означавања. АD закивци су се показали добро у примени, јер не захтевају топлотни третман пре инсталације. Познати су као Field Rivets. 
Главна предност овог закивка је велика чврстоћа и жилавост.

SLIKA2

5056 Алуминијумска легура (B)
Неки делови ваздухоплова су израђени од магнезијума. Aко су ти делови спојени алуминијумским закивцима, може доћи до корозије. Због тога се ти делови закивају са 5056 закивцима који садрже 5% магнезијума. Ови закивци се могу идентификовати по изгравираном крсту на глави закивка и словом B у коду означавања.

SLIKA3

2017 Алуминијумска легура (D) 
Закивци направљени од ове легуре су често означени као D закивци и у широкој су употреби. Уводници млазних мотора трпе једно од највећих оптерећења које се преноси преко спојева. Као одговор на ова оптерећења, у алуминијумској индустрији су израдили овакав закивак за велика оптерећења. D закивци се могу идентификовати по изгравираном троуглу у самом центру закивка и словом D у коду означавања. 

SLIKA4

2024 Алуминијумска легура (DD)
Закивци су обележени са две урезане линије на њиховој глави. DD закивци се још зову Ice box закивци и морају се термички обрадити пре закивања. Тиме се постиже повећана чврстоћа, а заковица се након термичке обраде монтира у року 20-30 минута, јер после тога долази до отврдњавања, па заковица није „мека“.
Заковице које нису употребљене у том временском интервалу морају се чувати на ниским температурама, управо да би се спречило отврдњавање. Због начина чувања потиче назив „Ice box“.

SLIIKA5

7050 – Т73 Алуминијумска легура (Е)
Нова и јача алуминијумска легура направљена је 1976. године и названа је 7050- Т73.
Оваква врста закивка означена је тако да на глави има уздигнути прстен. 7050 легура садржи цинк као један од легирајућих елемената. Ову легуру користи компанија Boeing.

SLIKA6

Кодно обележавање закивака
Закивци се означавају различитим ознакама који дефинишу њихову величину, облик главе и материјал од кога су направљени. Код англосаксонског означавања користе се два стандарда:
1. Поморске ваздухопловне снаге АN (Air Force - Navy system)
2. Војни стандард MS20 (The Military Standards 20 system)
Општи пример:

SLIKA7

Ово је заковица која се користи у ваздухопловству, израђенa од алуминијумске легуре 2117.
Облик главе је са рупицом серије 470. Пречник заковице је 4/32 inch, a дужина стабла је 4/16 inch  

SLIKA8

Ово је заковица за војне намене серије 20426, израђена од легуре алуминијума 2024. Пречник је 5/32 inch, а дужина стабла 6/16 inch

SLIKA9

Термичка обрада заковица
Заковице од легуре алуминијума могу се термички обрађивати у циљу повећања чврстоће и тврдоће. 
Заковице се загреју на температуру 500°C, а затим се нагло охладе у води. 
При овом поступку легирајући елементи се растварају у води и групишу по структури материјала. Добијамо заковицу која има повећану тврдоћу и чврстоћу.
Након тога, заковице се могу одмах користити, или се остављају на чување у фрижидерима на температури -35ºC.
Период чувања је до две недеље.

Специјални закивци 
Закивци који се уобичајено користе захтевају приступ са обе стране при закивању. 
Специјални закивци се користе на местима где је простор на једној страни сувише ограничен и они не траже приступ са обе стране. Због тога се називају слепи закивци (blind rivets).
Скупљи су од осталих врста закивака, али се ипак доста користе на ваздухопловима.

Cherry-Max rivet
Предност ове заковице је у томе што може бити употребљена на температури од 250 до 1400°F и оне су доступне са пречницима од: 1/8, 5/32, 3/16 и 1/4 инча. Чаура је направљенa од легуре 5056. ( 250F ≈ 121°C )

SLIKA10

Фиксни осигуравајући прстен спречава ширење које би могло довести до лошег формирања споја.

Правилна монтажа и постављање заковица			
Минимална удаљеност од ивице материјала мора бити 2 пута већа од пречника заковице.Такође, растојање не би требало да
буде веће од 4d. Препоручена вредност од ивице је 2,5 пречника заковице. Ако су заковице постављене преблизу ивице лима, може доћи до трајне деформације и цепања лима. Ако су удаљене превише од ивице, вероватно ће доћи до борања лима.

Минимални размак од заковице до заковице не сме бити мањи од 3,5d (d-пречник прве постављене заковице)
Од овог правила можемо одступити само ако се ради о поправци неке секције заковане оплате. На слици се види прихватљив начин поправке, где растојање између заковица и редова износи 6d


Вијци за посебне намене
Вијци дизајнирани за посебну употребу класификују се као вијци посебне намене:
• „Clevis“ вијци
• „Eye- bolts“ (вијци са пробушеном главом)
• „Jo-bolts“
• „Lock-bolts“

Clevis bolts

SLIKA1

Глава вијка је полуокругла, са отвором за одвијач. Ова врста вијака се користи на местима где се очекују јака
оптерећења на смицање.

Eye-bolts

SLIKA2

Имају „око“, или петљу на једном крају.
Ова врста вијака се користи тамо где су јака оптерећења. Често се користе и као учвршћивачи (анкери), приликом
монтаже неке конструкције. Такође, за вођење жице или каблова.

Jo-bolt

SLIKA3

Јо-болт се састоји од три дела – стабла од легуре челика са навојним делом, челичне навртке и проширивe чауре
од нерђајућег челика.
Навртка се придржава у току окретања стабла. Ово узрокује да се чаура шири преко краја навртке, формирајући
слепу главу. Када је монтажа завршена, део вијка се одломи.
Висока чврстоћа на смицање и површински притисак Јо-завртња, чини га погодним за употребу у случајевима
великих напрезања. Користе се у секцијама авиона које нису често подложне замени или сервисирању.
Пошто се ради о троделном елементу за везу, не користи се тамо где би било који део, када би постао лабав,
могао да се увуче у усисник ваздуха мотора.
Друге предности коришћења Јо-вијка су њихова одлична отпорност на вибрације, уштеда на тежини и брза
инсталација од стране једне особе.
Тренутно су `Јо`- вијци доступни у четири пречника:
серија 200, пречника приближно 3/16 инча
серија 260, пречника отприлике 1/4 инча
серија 312, пречника отприлике 5/16 инча
серија 375, пречника приближно 3/8 инча

Lock-bolts

Ови вијци имају механизам за „закључавање“ на једном крају. То је практично начин осигурања вијка против
самоодвртања.
Вијак временом олабави услед вибрација или других померања, па овим начином остаје безбедно на месту без
потребе за честим подешавањима или одржавањем.
Направљени су од јаког или нерђајућег челика и термички обрађени, па одлично подносе додатна напрезања и
веома су издржљиви, посебно на вибрације у дугом временском периоду.




Основни делови једне вијчане везе су вијак, навртка, подложне плочице и делови који се спајају.
Навртке су стандарни машински делови помоћу којих се вијчана веза притеже у циљу постизања одговарајуће
силе (силе притезања) дуж осе вијка, а такође и осигуравају везу од лабављења и раздвајања.
Спољашњи облик навртке одговара облику кључа (алата) помоћу којег се формира и притеже вијчана веза.

Основни конструкциони облици стандардних навртки приказани су:

шестострана SLIKA 2

крунаста SLIKA 3

За израду вијака и навртки највише се користе челици. Стандарди не прописују врсту челика за израду вијака и
навртки. Стандарди прописују механичке карактеристике (затезну чврстоћу и напон на граници течења), које
треба да имају готови производи спремни за употребу.
Прописане механичке карактеристике су обично на глави завртња у виду бројчаних ознака. Поред ове ознаке,
произвођачи вијака су у обавези да утисну и свој знак.
Ознака квалитета материјала
вијака састоји се од два броја који су
раздвојени тачком, нпр. 4.6.
Први број помножен са 10 (десет) је затезна чврстоћа
завртња: 4 x 10 = 40 daN/mm2
Производ првог и другог броја је напон течења:
4 x 6 = 24 daN/mm2
SLIKA 4, 5

Да би се спречило лабављење вијчане везе, потребно је додатно осигурање путем еластичних подлошки или
помоћу две навртке

SLIKA 6, 8
осигурање путем еластичних подлошки

SLIKA 7, 9
осигурање помоћу две навртке

Еластичне подлошке се постављају између навртке и подлоге и/или главе вијка и подлоге.
Подлошком се спречавају оштећења у виду хабања и/или локалних пластичних деформација на додирним
површинама главе завртња или навртке са деловима споја. Ако не постоји потреба за осигурањем навртке или
вијка од одвртања, може се изоставити подложна плочица.
На следећој слици приказано је осигурање вијчане везе од самоодвртања расцепком, која се поставља у попречни
отвор вијка и навртке ( слика лево ) или у жљеб крунасте навртке и отвор вијка ( слика десно )
SLIKA 10

Лептир навртка је посебно погодна за примену где је расположиви простор минималан, захваљујући смањеном
пречнику.
Лептир навртке се одликују ергономским обликом, дизајнираним да олакшају правилно позиционирање прстију
како би се применио максимални притисак током затезања. Обично се израђују од нерђајућег челика. Могу се
осигурати расцепком или жицом.

„Чизма “ самоосигуравајућа навртка
SLIKA 13, 14
Као што им име говори, навртке за самоосигуравање не захтевају додатна средства за осигуравање, него имају
осигурањe које је саставни део њихове конструкције. Састоје се из два дела. Први део је носећи, стандардног
навоја, а други део навртке служи за закључавање.
Оба дела су повезана опругом. Навртка се може скинути и поново употребљавати без нарушавања њене
ефикасности.
Ове навртке су посебно корисне у случају јаких вибрација на деловима ваздухоплова, па са на та места и
монтирају. Због тога се ове навртке налазе на везивним местима командних површина или мотора.

PAL Навртка
`Pal` навртка је регистровани заштитни знак компаније „Trans Technology“.
Користи се на местима где има мало слободног простора и веома је лагана. Отпорна је и на корозију, јер се
израђује од поцинкованог челика.
SLIKA 15, 16

Сидро (Anchor) навртке
SLIKA 17, 18
Ове навртке се обично постављају тамо где би приступ обичној шестоугаоној матици помоћу кључа био тежак,
ако не и немогућ.
Примери таквих локација на ваздухоплову су:
1. Приступни панели и отвори на оплати 2. Постављање антена.
3. Причвршћивање оплате за корен крила. 4. Монтажа инструмент табле.
Производе се у различитим димензијама. На локацијама са већим оптерећењем морају и димензије навртки бити
веће.

Усадни завртњи-брезони
Усадни завртњи имају навој на оба краја. Kористе тамо где није могуће поставити стандардни вијак

SLIKA 19
Стандардни усадни вијак

SLIKA 20
Усадни завртањ са ненарезаним делом стабла

Усадни завртањ са ненарезаним делом стабла користи се тамо где је смањење тежине, без губитка чврстоће, од
највеће важности.

SLIKA 21
Усадни вијак са граничником - између два дела са навојем је
постављен граничник. Граничник побољшава отпорност на
смицање.

